<html>
    <head>
        <meta charset="utf-8">
        
    
        <meta name="author"  content="JackeyGao">
        <meta name="description" content="JackeyGao, 一个程序员的技术分享和对生活的理解.">
        <meta name="keywords"  content="JackeyGao, JackeyGao的日记本, Python, Django, Vue.js, chinese-poetry">
        <title> 韩碑 | 唐诗三百首 </title>
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="shortcut icon" href="../../assets/images/favicon.ico" type="image/x-icon">
        <link rel="apple-touch-icon" sizes="128x128" href="../../assets/images/favicon.ico">
        <link rel="icon" href="../../assets/images/favicon.ico" type="image/x-icon">
        
    <link rel="stylesheet" href="../../assets/semantic/components/grid.min.css">

    </head>
    
    <body class="sk-green">
        <div id="main">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/original_CnTq_405e0000e7cb125f.jpg');">
        </div>
    </div>
    <div class="you column">
        <div class="poetry">
            <div class="title">
                韩碑
            </div>
            <div class="author">
                李商隐
            </div>

            <div class="content">
                
                <p>元和天子神武姿，彼何人哉轩与羲。</p>
                 
                <p>誓将上雪列圣耻，坐法宫中朝四夷。</p>
                 
                <p>淮西有贼五十载，封狼生貙貙生罴。</p>
                 
                <p>不据山河据平地，长戈利矛日可麾。</p>
                 
                <p>帝得圣相相曰度，贼斫不死神扶持。</p>
                 
                <p>腰悬相印作都统，阴风惨澹天王旗。</p>
                 
                <p>愬武古通作牙爪，仪曹外郎载笔随。</p>
                 
                <p>行军司马智且勇，十四万众犹虎貔。</p>
                 
                <p>入蔡缚贼献太庙，功无与让恩不訾。</p>
                 
                <p>帝曰汝度功第一，汝从事愈宜为辞。</p>
                 
                <p>愈拜稽首蹈且舞，金石刻画臣能为。</p>
                 
                <p>古者世称大手笔，此事不系于职司。</p>
                 
                <p>当仁自古有不让，言讫屡颔天子颐。</p>
                 
                <p>公退斋戒坐小阁，濡染大笔何淋漓。</p>
                 
                <p>点窜《尧典》《舜典》字，涂改《清庙》《生民》诗。</p>
                 
                <p>文成破体书在纸，清晨再拜铺丹墀。</p>
                 
                <p>表曰臣愈昧死上，咏神圣功书之碑。</p>
                 
                <p>碑高三丈字如斗，负以灵鳌蟠以螭。</p>
                 
                <p>句奇语重喻者少，谗之天子言其私。</p>
                 
                <p>长绳百尺拽碑倒，粗砂大石相磨治。</p>
                 
                <p>公之斯文若元气，先时已入人肝脾。</p>
                 
                <p>汤盘孔鼎有述作，今无其器存其辞。</p>
                 
                <p>呜呼圣王及圣相，相与烜赫流淳熙。</p>
                 
                <p>公之斯文不示后，曷与三五相攀追。</p>
                 
                <p>愿书万本诵万遍，口角流沫右手胝。</p>
                 
                <p>传之七十有二代，以为封禅玉检明堂基。</p>
                 
            </div>

            <hr class="line right">

            <div class="meta content">
                <p><a class="link under" href="../../www/list/唐诗三百首.html">唐诗三百首</a></p>
                <p></p>
                <p>唐代</p>
            </div>

            


        </div>
    </div>
    <div class="mobile column">
        <div class="bottom content">
           中文诗歌 
        </div>
    </div>
</div>

        </div>
    </body>
    
    
    </script>
    

</html>