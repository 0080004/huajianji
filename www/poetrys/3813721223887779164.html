<html>
    <head>
        <meta charset="utf-8">
        
    
        <meta name="author"  content="JackeyGao">
        <meta name="description" content="JackeyGao, 一个程序员的技术分享和对生活的理解.">
        <meta name="keywords"  content="JackeyGao, JackeyGao的日记本, Python, Django, Vue.js, chinese-poetry">
        <title> 谒衡岳庙遂宿岳寺题门楼 | 唐诗三百首 </title>
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="shortcut icon" href="../../assets/images/favicon.ico" type="image/x-icon">
        <link rel="apple-touch-icon" sizes="128x128" href="../../assets/images/favicon.ico">
        <link rel="icon" href="../../assets/images/favicon.ico" type="image/x-icon">
        
    <link rel="stylesheet" href="../../assets/semantic/components/grid.min.css">

    </head>
    
    <body class="sk-green">
        <div id="main">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/original_tOuJ_26fd000006c9125d.jpg');">
        </div>
    </div>
    <div class="you column">
        <div class="poetry">
            <div class="title">
                谒衡岳庙遂宿岳寺题门楼
            </div>
            <div class="author">
                韩愈
            </div>

            <div class="content">
                
                <p>五岳祭秩皆三公，四方环镇嵩当中。</p>
                 
                <p>火维地荒足妖怪，天假神柄专其雄。</p>
                 
                <p>喷云泄雾藏半腹，虽有绝顶谁能穷？</p>
                 
                <p>我来正逢秋雨节，阴气晦昧无清风。</p>
                 
                <p>潜心默祷若有应，岂非正直能感通！</p>
                 
                <p>须臾静扫众峰出，仰见突兀撑青空。</p>
                 
                <p>紫盖连延接天柱，石廪腾掷堆祝融。</p>
                 
                <p>森然魄动下马拜，松柏一径趋灵宫。</p>
                 
                <p>粉墙丹柱动光彩，鬼物图画填青红。</p>
                 
                <p>升阶伛偻荐脯酒，欲以菲薄明其衷。</p>
                 
                <p>庙令老人识神意，睢盱侦伺能鞠躬。</p>
                 
                <p>手持杯珓导我掷，云此最吉余难同。</p>
                 
                <p>窜逐蛮荒幸不死，衣食才足甘长终。</p>
                 
                <p>侯王将相望久绝，神纵欲福难为功。</p>
                 
                <p>夜投佛寺上高阁，星月掩映云曈昽。</p>
                 
                <p>猿鸣钟动不知曙，杲杲寒日生于东。</p>
                 
            </div>

            <hr class="line right">

            <div class="meta content">
                <p><a class="link under" href="../../www/list/唐诗三百首.html">唐诗三百首</a></p>
                <p></p>
                <p>唐代</p>
            </div>

            


        </div>
    </div>
    <div class="mobile column">
        <div class="bottom content">
           中文诗歌 
        </div>
    </div>
</div>

        </div>
    </body>
    
    
    </script>
    

</html>