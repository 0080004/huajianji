<html>
    <head>
        <meta charset="utf-8">
        
    
        <meta name="author"  content="JackeyGao">
        <meta name="description" content="JackeyGao, 一个程序员的技术分享和对生活的理解.">
        <meta name="keywords"  content="JackeyGao, JackeyGao的日记本, Python, Django, Vue.js, chinese-poetry">
        <title> 桃源行 | 唐诗三百首 </title>
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="shortcut icon" href="../../assets/images/favicon.ico" type="image/x-icon">
        <link rel="apple-touch-icon" sizes="128x128" href="../../assets/images/favicon.ico">
        <link rel="icon" href="../../assets/images/favicon.ico" type="image/x-icon">
        
    <link rel="stylesheet" href="../../assets/semantic/components/grid.min.css">

    </head>
    
    <body class="sk-green">
        <div id="main">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/original_owsr_2381000006bc125d (1).jpg');">
        </div>
    </div>
    <div class="you column">
        <div class="poetry">
            <div class="title">
                桃源行
            </div>
            <div class="author">
                王维
            </div>

            <div class="content">
                
                <p>渔舟逐水爱山春，两岸桃花夹古津。</p>
                 
                <p>坐看红树不知远，行尽青溪不见人。</p>
                 
                <p>山口潜行始隈隩，山开旷望旋平陆。</p>
                 
                <p>遥看一处攒云树，近入千家散花竹。</p>
                 
                <p>樵客初传汉姓名，居人未改秦衣服。</p>
                 
                <p>居人共住武陵源，还从物外起田园。</p>
                 
                <p>月明松下房栊静，日出云中鸡犬喧。</p>
                 
                <p>惊闻俗客争来集，竞引还家问都邑。</p>
                 
                <p>平明闾巷扫花开，薄暮渔樵乘水入。</p>
                 
                <p>初因避地去人间，及至成仙遂不还。</p>
                 
                <p>峡里谁知有人事，世中遥望空云山。</p>
                 
                <p>不疑灵境难闻见，尘心未尽思乡县。</p>
                 
                <p>出洞无论隔山水，辞家终拟长游衍。</p>
                 
                <p>自谓经过旧不迷，安知峰壑今来变。</p>
                 
                <p>当时只记入山深，青溪几度到云林。</p>
                 
                <p>春来遍是桃花水，不辨仙源何处寻。</p>
                 
            </div>

            <hr class="line right">

            <div class="meta content">
                <p><a class="link under" href="../../www/list/唐诗三百首.html">唐诗三百首</a></p>
                <p></p>
                <p>唐代</p>
            </div>

            


        </div>
    </div>
    <div class="mobile column">
        <div class="bottom content">
           中文诗歌 
        </div>
    </div>
</div>

        </div>
    </body>
    
    
    </script>
    

</html>