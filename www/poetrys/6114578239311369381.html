<html>
    <head>
        <meta charset="utf-8">
        
    
        <meta name="author"  content="JackeyGao">
        <meta name="description" content="JackeyGao, 一个程序员的技术分享和对生活的理解.">
        <meta name="keywords"  content="JackeyGao, JackeyGao的日记本, Python, Django, Vue.js, chinese-poetry">
        <title> 梦游天姥吟留别 / 梦游天姥山别东鲁诸公 | 唐诗三百首 </title>
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="shortcut icon" href="../../assets/images/favicon.ico" type="image/x-icon">
        <link rel="apple-touch-icon" sizes="128x128" href="../../assets/images/favicon.ico">
        <link rel="icon" href="../../assets/images/favicon.ico" type="image/x-icon">
        
    <link rel="stylesheet" href="../../assets/semantic/components/grid.min.css">

    </head>
    
    <body class="sk-green">
        <div id="main">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/x_large_odaK_30d100000b0f125e.gif');">
        </div>
    </div>
    <div class="you column">
        <div class="poetry">
            <div class="title">
                梦游天姥吟留别 / 梦游天姥山别东鲁诸公
            </div>
            <div class="author">
                李白
            </div>

            <div class="content">
                
                <p>海客谈瀛洲，烟涛微茫信难求；</p>
                 
                <p>越人语天姥，云霞明灭或可睹。</p>
                 
                <p>天姥连天向天横，势拔五岳掩赤城。</p>
                 
                <p>天台四万八千丈，对此欲倒东南倾。(四万 一作：一万)</p>
                 
                <p>我欲因之梦吴越，一夜飞度镜湖月。(度 通：渡)</p>
                 
                <p>湖月照我影，送我至剡溪。</p>
                 
                <p>谢公宿处今尚在，渌水荡漾清猿啼。</p>
                 
                <p>脚著谢公屐，身登青云梯。</p>
                 
                <p>半壁见海日，空中闻天鸡。</p>
                 
                <p>千岩万转路不定，迷花倚石忽已暝。</p>
                 
                <p>熊咆龙吟殷岩泉，栗深林兮惊层巅。</p>
                 
                <p>云青青兮欲雨，水澹澹兮生烟。</p>
                 
                <p>列缺霹雳，丘峦崩摧。</p>
                 
                <p>洞天石扉，訇然中开。</p>
                 
                <p>青冥浩荡不见底，日月照耀金银台。</p>
                 
                <p>霓为衣兮风为马，云之君兮纷纷而来下。</p>
                 
                <p>虎鼓瑟兮鸾回车，仙之人兮列如麻。</p>
                 
                <p>忽魂悸以魄动，恍惊起而长嗟。</p>
                 
                <p>惟觉时之枕席，失向来之烟霞。</p>
                 
                <p>世间行乐亦如此，古来万事东流水。</p>
                 
                <p>别君去兮何时还？且放白鹿青崖间，须行即骑访名山。</p>
                 
                <p>安能摧眉折腰事权贵，使我不得开心颜!</p>
                 
            </div>

            <hr class="line right">

            <div class="meta content">
                <p><a class="link under" href="../../www/list/唐诗三百首.html">唐诗三百首</a></p>
                <p></p>
                <p>唐代</p>
            </div>

            


        </div>
    </div>
    <div class="mobile column">
        <div class="bottom content">
           中文诗歌 
        </div>
    </div>
</div>

        </div>
    </body>
    
    
    </script>
    

</html>