<html>
    <head>
        <meta charset="utf-8">
        
    
        <meta name="author"  content="JackeyGao">
        <meta name="description" content="JackeyGao, 一个程序员的技术分享和对生活的理解.">
        <meta name="keywords"  content="JackeyGao, JackeyGao的日记本, Python, Django, Vue.js, chinese-poetry">
        <title> 韦讽录事宅观曹将军画马图 | 唐诗三百首 </title>
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="shortcut icon" href="../../assets/images/favicon.ico" type="image/x-icon">
        <link rel="apple-touch-icon" sizes="128x128" href="../../assets/images/favicon.ico">
        <link rel="icon" href="../../assets/images/favicon.ico" type="image/x-icon">
        
    <link rel="stylesheet" href="../../assets/semantic/components/grid.min.css">

    </head>
    
    <body class="sk-green">
        <div id="main">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/polayoutu-00038.jpg');">
            <div class="intro">
                <div class="inner">
                来自: <a href="http://www.polayoutu.com/collections" target="blank">泼辣有图</a>
                </div>
            </div>
        </div>
    </div>
    <div class="you column">
        <div class="poetry">
            <div class="title">
                韦讽录事宅观曹将军画马图
            </div>
            <div class="author">
                杜甫
            </div>

            <div class="content" style="padding-left: 1em;">
                
                <p>国初已来画鞍马，神妙独数江都王。</p>
                 
                <p>将军得名三十载，人间又见真乘黄。</p>
                 
                <p>曾貌先帝照夜白，龙池十日飞霹雳。</p>
                 
                <p>内府殷红玛瑙盘，婕妤传诏才人索。</p>
                 
                <p>盘赐将军拜舞归，轻纨细绮相追飞。</p>
                 
                <p>贵戚权门得笔迹，始觉屏障生光辉。</p>
                 
                <p>昔日太宗拳毛騧，近时郭家狮子花。</p>
                 
                <p>今之新图有二马，复令识者久叹嗟。</p>
                 
                <p>此皆骑战一敌万，缟素漠漠开风沙。</p>
                 
                <p>其余七匹亦殊绝，迥若寒空动烟雪。</p>
                 
                <p>霜蹄蹴踏长楸间，马官厮养森成列。</p>
                 
                <p>可怜九马争神骏，顾视清高气深稳。</p>
                 
                <p>借问苦心爱者谁，后有韦讽前支遁。</p>
                 
                <p>忆昔巡幸新丰宫，翠华拂天来向东。</p>
                 
                <p>腾骧磊落三万匹，皆与此图筋骨同。</p>
                 
                <p>自从献宝朝河宗，无复射蛟江水中。</p>
                 
                <p>君不见金粟堆前松柏里，龙媒去尽鸟呼风。</p>
                 
            </div>

            <hr class="line right">

            <div class="meta content">
                <p><a class="link under" href="../../www/list/唐诗三百首.html">唐诗三百首</a></p>
                <p></p>
                <p>唐代</p>
            </div>

            
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">长恨</div>
                <span id="jinrishici-sentence">自是人生长恨水长东.</span>
            </div>

            <div class="end content">
                <p>© 中文诗词 2018</p>
            </div>
        </div>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            gushiciTag.innerText = data.data.matchTags[0];
          }
        };
        xhr.send();
    }

    jinrishiciLoad()
    </script>
    

</html>